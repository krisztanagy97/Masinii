Ferrari este un producător de mașini sport cu sediul în Maranello (Italia). Fondată în 1929 de Enzo Ferrari, ca Scuderia Ferrari, compania a sponsorizat piloți și a produs mașini de curse înainte de a produce mașini adecvate pentru a fi conduse pe drumurile publice. În 1969, Fiat a devenit acționar la Ferrari iar acum este proprietarul majoritar. În prezent, cel mai mare acționar al grupului Fiat, cu 90%, 5% din acțiuni a fost cumpărat în 2005 de către o companie din Emiratele Arabe Unite, iar restul aparține Piero Ferrari, fiul lui Enzo. Compania are sediul în Maranello lângă Bologna și Modena, Italia. În 2005, Ferrari a vândut 5.409 de unități, cu o creștere a vânzărilor de 8,7%, având o cifră de afaceri de 1,5 miliarde de euro. De-a lungul istoriei, compania a fost renumită pentru participarea continuă în curse, în special în Formula 1, unde a avut mare succes. Mașinile Ferrari sunt în general văzute ca un simbol al vitezei, luxului și bogăției.
